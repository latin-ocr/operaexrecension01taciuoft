xlviii PRAEFATIO.

Exterus et Joh. Val. Embseruae. Hi id egerunt, ut Biponti 4 vol. a.
1779. octonis darent Cornelium emendatiorem et critica sua alio-
rumque opera illustratum. Repetiit a morte collegarum Extems
editionem, et notitiam litterariam operi praemissam aptius et dilu-
cidius dispositam exhibuit a. 1792.

’ Antequam hunc locum de editionibus relinquimus,

libet monere studiosoS‚ ut discant, quae res sit ea,
quam vulgatam sive receptam lectionem dicant, quam

tam saepe in ore habeant imperiti rei criticae‚ cujus ⁵

tantam reverentiam plerique ita profiteantur, ut re-
verentia-m erga auctoris cujusque libros nulla in re
magis ponant, quam in conservandis eorum vitiis
omnibus. Vere dixit, qui 'homines plerumque nescire
dixit, quid sibi velint, cum de recepta lectione vul-
gatoque textu loquantur. Plerumque vulgatam et
receptam lectionem homines intelligunt, quam in
suo libro habent, hoc est saepe conjecturam in textum
illatam, quod sexcenties in Tacito factum, vitium
operarum, correctionem pravam male curiosi corre-
ctoris speciminum typographicorum. Itaque, quod
mirere, alius aliam vulgatam lectionem et receptam
habet. Intelligitur res planissime Taciti exemplo.
Rhenanus vulgatam lectionem, ut vidimus, intelli-
gebat, quicquid esset in editione Basileensi 1519.
sive recte, sive prave expressum. Post eum intelli-
gebant hoc nomine, quidquid in editione Basileensi
Rhenani esset, aut in iiS‚ quae ex hac. fluxissent:
Lipsius lectionem ignobilioris et obscurae editionis,
quam praelis typographicis accommodabat, vel maxi-
me ejus mendas: Pichena scripturam omnem qua-
lemcunque Lipsianae editionis 1585. Ryckius editio-
nis Gronovianae, sive Berneccerianae. Quae ergo est
vere vulgata et recepta Taciti lectio? Profecto
saepe animadverti, vulgatae lectionis nomen nihil esse,
nisi, quod de Fortuna dixit vetus aliquiS‚ ἀγνοίας εἴδωλον,

 

 

