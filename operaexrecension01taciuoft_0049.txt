PRAEFATIO. xliii

textus erat Rhenani. Itaque, cum dudum deprehen-
dissem, lectionem, quam ipse vulgatam vocat, non
semper consentire cum lectione editionis primae
Rhenani‚ cujus exemplum in manibus erat, putabam,
secundae Rhenani lectiones intelligi. Sed ea¹ com-
paranda didici, in nonnullis quidem locis ita esse, ut
suspicatus eram, sed plures, quas ille vulgatas lectio-
nes vocet, nec ibi, nec in ulla alia superiorum, quas
haberem, reperiri. Unde planum est, eum in manibus
atque prae oculis habuisse editionem aliquam ignobi-
liorem, in qua peccata secundae Rhen. aucta novis
essent, quae ille pros vulgatis lectionibus haberet, de
more scilicet vulgari, quo eam quisque vulgatam
putat, quam in suo exemplo invenit. Ea quae sit,
nondum potui reperire. Loca quidem ipsa notavi,
quorum indicio alii poterunt rem deprehendere, si
,qui forte illius ipsius editionis exemplum habeant et
attendere velint. Gratum mihi quidem fecerit, qui
rem deprehensam mihi indicarit. Illud etiam de
notis Lipsii criticis monere attinet: Pichenam et
alios interdum commemorare Lipsii conjecturas, quae
in notis non reperiuntur. Eae autem quaerendae
sunt in margine exemplorum Lipsianorum. Vide
e. g. ad A. XV, 33. Ceterum ita praeclare de Ta-
cito meritus est Lipsius, ut merito sospitator Taciti
dicatur, ejusque commentarius in Tacitum recte a
BurmannO, τῷ πάνυ, omnibus ceteris ejus libris, quam·
vis bonis, praeferatur, in praef. ad librum de Vectiga-
libus Pop. Rom. Fabricius in Biblioth. lat. Vol, ΙΙ.
p. 754. tradit, in bibliotheca Senatus Lipsiensis esse
codicem Taciti (ed. Lipsii a. 1585.) cum commen-
taissiis, ipsa Lipsii manu, deinde a Fr. Hotomanno,
Scipione Gentili, Mich. Piccarto, emendatis auctis-
que. Decepit virum praeclarum, qui ei hoc persuasit,

